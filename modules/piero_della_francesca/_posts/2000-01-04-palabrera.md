---
title: La Pala di Brera
---

# La Pala di Brera


<img src="https://upload.wikimedia.org/wikipedia/commons/9/9e/Piero_della_Francesca_046.jpg" 
width="280" height="400"> 


Tempera e olio su tavola, Pinacoteca di Brera, Milano, 1472-1474

Osserva attentamente le figure rappresentate
- Come sono vestite?
- Riconosci qualche personaggio?
- Quali oggetti sono rappresentati nel dipinto?
- Dove si trova il punto di fuga? [Prospettiva](http://artemondocuore.altervista.org/wp-content/uploads/2019/06/schema-pala.jpg)

Prova ad associare, seguendo la descrizione qui sotto, i personaggi rappresentati:

*San Pietro martire*, con il taglio sulla testa;

*San Bernardino da Siena*, in secondo piano, la cui presenza è giustificata dal fatto che Bernardino conobbe Federico, ne divenne amico e forse confessore; inoltre spiega la collocazione nel convento che porta il suo nome;

*San Giovanni Battista*, barbuto, con la pelle scura e il bastone, la cui presenza è giustificata dalla Chiesa in suo onore nella città di Gubbio dove è morta Battista Sforza, moglie di Federico;

*San Girolamo*, a sinistra rispetto alla Madonna, con la veste lacera dell'eremita e il sasso per percuotersi il petto; egli, in quanto studioso e traduttore della Bibbia, era considerato il protettore degli umanisti;

*San Giovanni Evangelista*, con il libro e il mantello tipicamente rosato.

*San Francesco d'Assisi*, che mostra le stimmate la cui presenza viene messa in relazione con una possibile destinazione originaria per la chiesa francescana di San Donato degli Osservanti, che peraltro ospitò per un periodo la stessa tomba del Duca Federico;

