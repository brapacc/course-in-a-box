---
title: Cristo Morto 
---

# Cristo Morto nel sepolcro e tre dolenti 

Autore | 	Andrea Mantegna | 1
Data|	1475-1478 circa | 2
Tecnica |	tempera su tela | 3
Dimensioni |	68×81 cm | 4
Ubicazione |	Pinacoteca di Brera, Milan | 5

- **Rispondi alle domande**

Qual è il titolo di questo dipinto?

Chi è l'autore?

Quando è stato dipinto il quadro?

Con che tecnica è stato dipinto?

Quanto è grande?

Dove si trova?

____________

<img src="https://upload.wikimedia.org/wikipedia/commons/f/f4/The_dead_Christ_and_three_mourners%2C_by_Andrea_Mantegna.jpg" 
width="500" height="414">

Con questo quadro Mantegna cambiò il linguaggio dell'arte, ed ebbe una grande influenza sugli artisti successivi.

**Descrizione del Cristo Morto**

- Riempi le parole mancanti aiutandoti con il vocabolario sul corpo umano 
(Soluzione)[https://pinacotecabrera.org/wp-content/uploads/2019/04/SALA-6-Il-Cristo-Morto-di-Mantegna-DescriVedendo-TESTO.pdf] (audio)[https://pinacotecabrera.org/educazione/descrivedendo-brera/]

La scena è all'interno del **sepolcro**. 
Il corpo senza vita di Gesù Cristo si trova sopra un piano di **marmo**.
Vicino a lui ci sono un uomo e due donne.
Il corpo di Cristo occupa la maggior parte della **tela**. 

In basso e al centro della tela, i piedi di Cristo sporgono verso di noi. 
Sui piedi vediamo i segni lasciati dai chiodi.
Le gambe, dritte e parallele, sono coperte da un **lenzuolo** bianco che arriva fino al **bacino**. 
Gli **avambracci** e le mani di Cristo sono appoggiati inerti sopra il lenzuolo. 
Le mani, con i **palmi** rivolti verso il basso, sono semichiuse. 
Le **nocche** delle mani sono appaggiote sul lenzuolo. 
Anche sul **dorso** delle mani si vedono i fori lasciati dai chiodi nella carne. 
I gomiti sono leggermente piegati.

Infine, nella parte più alta e centrale del dipinto c'è la testa.
La testa è inclinata verso destra.

Gesù Cristo ha occhi e labbra chiusi.
La barba e i baffi sono appena accennati.
Lunghi capelli scuri e mossi circondano il viso di Cristo. 
In alto, all’estremità della lastra c’è un piccolo recipiente di
marmo scuro, chiuso da un coperchio, che contiene gli unguenti
profumati da spalmare sul corpo del defunto prima della sepoltura.
Nell’angolo in alto a sinistra, più o meno alla stessa altezza del viso di
Gesù Cristo, nel settore 1, troviamo i volti di tre figure segnate dal dolore,
un uomo e due donne.
Più prossimo a noi c’è l’uomo, Giovanni Evangelista, che piange rivolto
verso Cristo. Di lui vediamo solo parte del volto di profilo, con corti capelli
scuri: ha la bocca aperta, gli occhi socchiusi, da cui scende una lacrima, e
le mani giunte sul petto.
Dietro c'è Maria, la madre di Gesù Cristo, che si sta asciugando gli occhi
con un fazzoletto bianco. È raffigurata anziana, con la pelle segnata da
profonde rughe d'espressione, ha la testa e il collo avvolti da un tessuto
chiaro e sopra il capo porta un manto scuro.
Ancora più indietro si trova una donna, tradizionalmente identificata con
Maria Maddalena. Di lei si vede solo la parte inferiore del volto, dal naso
in giù. La sua bocca è aperta in un’espressione di dolore.
Lo sfondo della scena è costituito da una parete marrone grigio, che nel
settore 3, in alto a destra, si apre in un varco verso uno spazio
completamente buio.
La luce tenue che illumina la scena proviene da una fonte non visibile,
situata ad ore 2, e sottolinea le ombre dei corpi e le pieghe del lenzuolo.
La tinta che domina la composizione, nelle sfumature delle terre, è resa
con colori opachi e spenti, che contribuiscono a stendere sull’opera
un’atmosfera dolente. Parti della tela di lino su cui è dipinta l’opera
riemergono in diversi punti con colori fra l’ocra e il giallo-arancio. 

## DESCRIZIONE DEL CORPO UMANO

### LA MANO
https://66.media.tumblr.com/d039c0a9bdf8a8800aa92ad2841e33fb/tumblr_nxkiatVXYR1qzaax0o1_640.jpg
